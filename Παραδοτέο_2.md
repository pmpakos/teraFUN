# **Σκοπός**

 Ο σκοπός της διαδικτυακής πλατφόρμας που θα υλοποιηθεί είναι η διευκόλυνση της πρόσβασης των γονέων σε δραστηριότητες ψυχαγωγίας για τα παιδιά τους. Επιπλέον, δίνεται η δυνατότητα προβολής σε διάφορες επιχειρήσεις. Πρόκειται για μια καινοτόμα εφαρμογή που προτείνει ένα εναλλακτικό τρόπο παροχής υπηρεσιών με πολλαπλά οφέλη. 

----------

# **Χρήστες**

 Οι κατηγορίες των χρηστών είναι οι εξής:

* Ανώνυμος χρήστης: πρόκειται για μη συνδεδεμένο περιηγητή στην εφαρμογή

* Γονέας: συνδεδεμένος χρήστης με σκοπό την αναζήτηση και επιλογή κάποιας δραστηριότητας

* Πάροχος υπηρεσιών: συνδεδεμένος χρήστης ο οποίος προσφέρει υπηρεσίες και προβάλλεται μέσω της εφαρμογής

* Διαχειριστής: ελέγχει τα δικαιώματα των υπολοίπων χρηστών και φροντίζει για την ομαλή λειτουργία της πλατφόρμας

----------

# **Περιορισμοί**

 Οι περιορισμοί αναλύονται στις λειτουργικές προδιαγραφές της κάθε ομάδας καθώς και στην επιχειρησιακή πολιτική.

----------

# **Παραδοχές**

* Οι εγγεγραμμένοι χρήστες δεν είναι κακόβουλοι
* Τα στοιχεία των χρηστών ανταποκρίνονται στην πραγματικότητα και τηρούν τους κανόνες εγγραφής και χρήσης της εφαρμογής. 
* Θεωρούμε ότι δεν προκύπτουν προβλήματα στις τραπεζικές συναλλαγές (π.χ. μπλοκαρισμένος ή άδειος λογαριασμός)
* Όταν τα χρήματα μετατραπούν σε πόντους (από λογαριασμό γονέα), η αντίστροφη διαδικασία δεν είναι δυνατή. 
* Ο μοναδικός τρόπος πληρωμών που στηρίζεται από το σύστημα είναι η πληρωμή μέσω χρεωστικής ή πιστωτικής κάρτας 
 ----------
 
 
 
# **Εμβέλεια**

Η εμβέλεια του συστήματος είναι η ακόλουθη :

* Στην πλατφόρμα συμμετέχουν επιχειρήσεις που προσφέρουν υπηρεσίες ψυχαγωγικού και μαθησιακού σκοπού, όπως θεατρικές παραστάσεις,μαθήματα αγγλικών, εργαστήρια Φυσικής και αθλητικές δραστηριότητες.
* Οι δραστηριότητες απευθύνονται σε παιδιά ηλικίας μέχρι 18 ετών
* Η πλατφόρμα έχει σαν απαίτηση οι πάροχοι υπηρεσιών να ανήκουν στο νομό Αττικής. Ο λόγος αυτής της επιλογής είναι ότι η εφαρμογή βρίσκεται σε αρχικό στάδιο και κρίνεται σκόπιμο να δοκιμαστεί σε μικρή κλίμακα.


----------

# **Λειτουργικές Απαιτήσεις**



### *Ανώνυμος χρήστης*

 Ο ανώνυμος χρήστης δεν χρειάζεται να έχει φτιάξει λογαριασμό για να περιηγείται στη σελίδα μας. Παρ’ όλα αυτά μπορεί να την ανακαλύψει και να γνωρίσει τις καινοτομίες της εξερευνώντας την. Αρχικά, μπορεί να ενημερωθεί για το σύνολο των επιχειρήσεων που είναι εγγεγραμμένες στην πλατφόρμα μας μέσω των σελίδων προφίλ τους. Μαθαίνει τις υπηρεσίες που αυτές παρέχουν και τις αντίστοιχες τιμές καθώς και για τις προσφορές που είναι διαθέσιμες μέσω της πλατφόρμας μας. Επίσης βλέπει τις κριτικές και τα σχόλια που έχουν αφήσει άλλοι χρήστες για τους πάροχους των υπηρεσιών.
 Έχει την δυνατότητα να πραγματοποιεί αναζητήσεις για να βρίσκει δραστηριότητες σε συγκεκριμένους δήμους της Αττικής, να κάνει αναζητήσεις υπηρεσιών με κάποια λέξη κλειδί, να διαλέγει κατηγορίες υπηρεσιών(όπως αθλητικές, καλλιτεχνικές κλπ) καθώς και να επιλέγει διάφορα άλλα φίλτρα αναζήτησης για να εξυπηρετήσει τον σκοπό του.
 Μέσω του section FAQ(Frequently Asked Questions) μπορεί να λύσει τυχόν απορίες σχετικά με το πλαίσιο χρήσης της εφαρμογής. Επιπλέον, του δίνεται η δυνατότητα να βρει πληροφορίες σχετικά με τη πλατφόρμα και την ομάδα ανάπτυξής της στο section “About us”. Ο ανώνυμος χρήστης δεν μπορεί να αξιοποιήσει την πλήρη λειτουργικότητα της πλατφόρμας, καθώς έχει περιορισμένα δικαιώματα χρήσης.
 
### *Γονέας*

 Οι γονείς αποτελούν τον βασικό πελάτη της πλατφόρμας μας. Οι γονείς εγγράφονται στο site ώστε να ενημερωθούν για τις παρεχόμενες υπηρεσίες και να εξασφαλίσουν, με ευκολία, ενδιαφέρουσες δραστηριότητες για την ψυχαγωγία των παιδιών τους.

 Αρχικά, απαραίτητη είναι η δημιουργία ενός λογαριασμού από τον γονέα, με προσωπικά στοιχεία, καθώς και τα στοιχεία της κάρτας με τα οποία θα γίνονται οι συναλλαγές. Όποτε επιθυμεί ο γονέας θα μπορεί να προσθέτει πόντους στον λογαριασμό του δίνοντας τα στοιχεία της κάρτας με τα οποία θα γίνονται οι συναλλαγές. Απ'την στιγμή που γίνει η  δημιουργία του λογαριασμού, ο γονέας θα περιηγείται στην ιστοσελίδα με τα στοιχεία του,τα οποία θα είναι απαραίτητα για να προχωρήσει με τις συναλλαγές του.

 Η περιήγηση του γονέα συμπεριλαμβάνει την επίσκεψη των σελίδων των παρόχων υπηρεσιών, την προβολή φωτογραφιών των χώρων καθώς και λεπτομερειών για το είδος των υπηρεσιών και τις τιμές αυτών. Επίσης, υπάρχει η δυνατότητα βαθμολόγησης της κάθε επιχείρησης, καθώς και η δυνατότητα συγγραφής ενός σχολίου το οποίο θα είναι ορατό σε κάθε άλλο γονέα. Τέλος, υπάρχει σελίδα ιστορικού με τις κρατήσεις που έχει κάνει ο κάθε γονέας, ώστε να μπορεί να ανατρέξει σε αυτές σε περίπτωση που το επιθυμεί.

 Εκτός από αυτά, σημαντική δυνατότητα που προσφέρεται στον γονέα, είναι η περιήγηση στην ιστοσελίδα με δικαιώματα αντίστοιχα του ανώνυμου χρήστη και αναζήτηση επιλογών ψυχαγωγίας του παιδιού του, ανάλογα με κριτήρια που ο ίδιος θέτει, όπως για παράδειγμα κριτήρια τοποθεσίας (προτάσεις κοντά στον τόπο κατοικίας του).

 Απ'την στιγμή που ο γονέας επιλέξει τον πάροχο που θέλει να τον εξυπηρετήσει, επιλέγει μέρα και ώρα που επιθυμεί και προχωράει με την συναλλαγή σύμφωνα με την οικονομική πολιτική που περιγράφεται παρακάτω. Οι πόντοι θα αφαιρεθούν από το πορτοφόλι του και η εμπλοκή της ιστοσελίδας από πλευράς γονέα έχει τελειώσει, αφού το μόνο πλέον που έμεινε είναι να μεταβεί στην τοποθεσία του παρόχου υπηρεσιών και με επίδειξη της ηλεκτρονικής απόδειξης που του έχει αποσταλεί, το παιδί να διασκεδάσει.




### *Πάροχος υπηρεσιών*

 Οι πάροχοι υπηρεσιών εγγράφονται στην πλατφόρμα μας και διαφημίζουν το προϊόν τους. Οι υπηρεσίες αυτές αφορούν δραστηριότητες για παιδιά όλων των ηλικιών. Οι πάροχοι θα υποβάλλουν μία αίτηση με αναλυτική περιγραφή των υπηρεσιών που παρέχουν, φωτογραφίες των εγκαταστάσεων και τα στοιχειά της εταιρίας( ΑΦΜ, τραπεζικός λογαριασμός).

 Στην συνέχεια θα πρέπει η αίτηση αυτή να γίνει δεχτή από το διαχειριστή. Κριτήρια ώστε να εγκριθεί η αίτηση είναι οι υπηρεσίες να είναι κατάλληλες για παιδιά, η ασφάλεια των εγκαταστάσεων, η εξακρίβωση ότι τα στοιχεία που μας δόθηκαν είναι έγκυρα (υπάρχει το ΑΦΜ της επιχείρησης, καθώς και ο τραπεζικός λογαριασμός) καθώς και ότι η εν λόγω εταιρία βρίσκεται στην περιοχή της Αττικής.

 Αφού εγκριθεί η αίτηση ο πάροχος υπηρεσιών θα πραγματοποιεί εγγραφή και με τον τρόπο αυτό θα δημιουργείται μία σελίδα προφίλ στην πλατφόρμα μας. Κατά την εγγραφή θα αποδέχεται τους όρους και την πολιτική της πλατφόρμας μας, θα δημιουργεί account με αναγνωριστικό όνομα και κωδικό πρόσβασης, στοιχεία επικοινωνίας, προαιρετικά θα δίνει ιστοσελίδα του  ώστε να μπορούν οι γονείς να ανατρέχουν για περισσότερα στοιχεία. Επιπλέον, θα συμπληρώνει μία φόρμα με το σύνολο των υπηρεσιών που παρέχει, σύντομη περιγραφή της υπηρεσίας  (χρόνος διάρκειας, απαραίτητος εξοπλισμός) και έναν τιμοκατάλογο για κάθε υπηρεσία. Προκειμένου να συμμετέχει ο διοργανωτής των δραστηριοτήτων στην πλατφόρμα μας θα πρέπει εκτός από τον βασικό τιμοκατάλογο να παρέχει πακέτα πολλών εισιτηρίων σε μορφή προσφορών.

 Ένας ήδη εγγεγραμμένος πάροχος υπηρεσιών έχει δικαίωμα να περιηγείται στην πλατφόρμα μας με δικαιώματα αντίστοιχα του ανώνυμου χρήστη και επίσης να επεξεργάζεται το προφίλ του (οι αλλαγές θα πρέπει να γίνουν αποδεκτές από τον διαχειριστή ώστε να καταχωρηθούν). 




### *Διαχειριστής*


 Κατά τη σύνδεση του στην πλατφόρμα, εισάγοντας τα απαραίτητα credentials,ο διαχειριστής (admin) αναλαμβάνει τόσο συντονιστικό όσο και οργανωτικό ρόλο. 
  
  Αρχικά, ο admin είναι ο χρήστης εκείνος που διαχειρίζεται όλες τις εγγραφές που γίνονται. Συγκεκριμένα, προβάλλεται μία λίστα με όλες τις υπό εξέταση αιτήσεις εγγραφής κάθε εν δυνάμει παρόχου υπηρεσιών. Σε αυτήν τη λίστα δίνεται η δυνατότητα στον διαχειριστή να ελέγξει τα έγγραφα που παρατίθενται από την υποψήφια εταιρεία-μέλος της πλατφόρμας μας. Δεδομένου ότι η εταιρεία πληρεί τις προϋποθέσεις εγγραφής, ο admin, αφού κάνει accept την αίτηση στη λίστα, αποστέλλει ένα e-mail καλωσορίσματος της εταιρείας στην πλατφόρμα. Ωστόσο, σε περίπτωση που η εταιρεία δεν λάβει την έγκριση συμμετοχής στην πλατφόρμα, λαμβάνει ένα e-mail όπου ο admin εξηγεί τους λόγους για τους οποίους η αίτηση δεν έγινε δεκτή.
 
 Επίσης, ο διαχειριστής καλείται να παρακολουθεί την αλληλεπίδραση (σχόλια-κριτικές) μεταξύ των χρηστών στην πλατφόρμα και να περιορίζει τα φαινόμενα ανάρμοστης συμπεριφοράς, ελέγχοντάς τα πριν την εμφάνισή τους στην ιστοσελίδα. Ως ποινή ο admin μπορεί να προβεί σε κλείδωμα, ακόμα και σε διαγραφή του χρήστη ανάλογα με τις ενέργειες του. Τέλος, είναι υπεύθυνος για το χειρισμό περιπτώσεων reset password ενός χρήστη, εξασφαλίζοντας ότι οι αλλαγές που επιχειρούνται δεν είναι κακόβουλες και γίνονται από τον ίδιο το χρήστη. 


----------

# **Επιχειρησιακή πολιτική**


 Για το οικονομικό σκέλος της εφαρμογής ακολουθείται η παρακάτω πολιτική. Κάθε εγγεγραμμένος χρήστης της εφαρμογής έχει ένα ηλεκτρονικό πορτοφόλι το οποίο μπορεί να φορτώνει με χρήματα. Η τοποθέτηση αυτή των χρημάτων γίνεται ηλεκτρονικά μέσω τραπεζικής κάρτας. Ο χρήστης επιλέγει να γεμίσει το πορτοφόλι με όσα χρήματα θέλει δίνοντας τον αριθμό της κάρτας του, το ονοματεπώνυμο του κατόχου της κάρτας, την ημερομηνία λήξης της και τον κωδικό ασφαλείας της κάρτας.
 
 Μετά την ολοκλήρωση αυτής της διαδικασίας το ποσό το οποίο έχει επιλέξει ο χρήστης μεταφέρεται από το λογαριασμό στον οποίο αντιστοιχεί η κάρτα του σε τραπεζικό λογαριασμό της εταιρείας teraFUN και το αντίστοιχο ποσό εμφανίζεται με τη μορφή πόντων στο πορτοφόλι του. Οι πόντοι που βλέπει προκύπτουν ουσιαστικά από το ποσό που βάζει πολλαπλασιασμένο με τον αριθμό 10. Σε αυτό το σημείο να σημειωθεί πως στην οικονομική πολιτική της εταιρίας μας έχουμε εντάξει και μια συνδρομή την οποία καλείται ο χρήστης να πληρώσει πριν χρησιμοποιήσει για πρώτη φορά την πλατφόρμα μας. Συγκεκριμένα, την πρώτη φορά που θα επιχειρήσει να αγοράσει πόντους για το πορτοφόλι του θα χρειαστεί να πληρώσει το επιπλέον ποσό των 5 ευρώ, για να ενεργοποιηθεί η πλήρης λειτουργικότητα του λογαριασμού του.
 
  Ως πρόγραμμα επιβράβευσης για τους γονείς, για κάθε προσθήκη στο πορτοφόλι τους αξίας άνω των 10 ευρώ, θα τους δίνεται ως δώρο επιπλέον 10% των πόντων που αγόρασαν.

 Από τη στιγμή που έχει πόντους ο χρήστης μπορεί να κάνει κράτηση για οποιοδήποτε γεγονός προσφέρει η υπηρεσία μας  με κόστος ίδιο ή μικρότερο από τους πόντους που διαθέτει. Στο μενού αναζήτησης, κάθε συνεργαζόμενη εταιρία εμφανίζει τις παροχές της και κοστολογεί την κάθε δραστηριότητα. Αυτή εμφανίζεται στο χρήστη με τη μορφή πόντων (όπου πάλι ισχύει το κόστος που δίνει η εταιρία πολλαπλασιασμένο με τον αριθμό 10). Όταν ο χρήστης αποφασίσει να κάνει κράτηση για κάποια δραστηριότητα αφαιρούνται οι αντίστοιχοι πόντοι από το πορτοφόλι του και αποστέλλεται μια ηλεκτρονική απόδειξη, την οποία πρέπει να εμφανίσει στον πάροχο πριν την έναρξη της δραστηριότητας ώστε να μπορεί να συμμετέχει σε αυτή. 

 Δεν υποστηρίζεται διαδικασία ακύρωσης εισιτηρίου και επιστροφής χρημάτων για τους γονείς. Από το ποσό που έχει δεσμευτεί από το λογαριασμό του γονέα για την αγορά της προσφερόμενης υπηρεσίας, το 90% καταλήγει στον τραπεζικό λογαριασμό του παρόχου των υπηρεσιών, ενώ το υπόλοιπο 10% παραμένει στον τραπεζικό λογαριασμό της teraFUN ως κόμιστρο χρήσης της πλατφόρμας. Από το τελευταίο αυτό ποσό προκύπτει και το κέρδος λειτουργίας της πλατφόρμας.


----------

# *Μη λειτουργικές απαιτήσεις*

* Διαθεσιμότητα : Σε περίπτωση καταστροφής της πλατφόρμας, να είναι δυνατή η ανάνηψή της.

* Ασφάλεια - Ακεραιότητα : Τα δεδομένα των χρηστών, ιδίως τα οικονομικά τους στοιχεία και οι κωδικοί, φυλάσσονται σε ασφαλείς βάσεις δεδομένων.

* Ευελιξία – Επεκτασιμότητα : Η πλατφόρμα μπορεί να επεκταθεί μελλοντικά και σε πανελλαδική εμβέλεια.

* Απόδοση – Αποκρισιμότητα : Η πλατφόρμα λειτουργεί με μεγάλη ταχύτητα, βασιζόμενη σε σύγχρονους servers

* Αξιοπιστία - Σταθερότητα : Η πλατφόρμα να μην υπολειτουργεί σε περιπτώσεις υψηλού traffic στην σελίδα.

* Υποστήριξη διεθνών προτύπων

----------

# **Σενάρια Χρήσης**



### *Διοργάνωση πάρτυ*


Ένας γονέας μετά από χρόνια χρήσης της εφαρμογής, αποφασίζει να διοργανώσει πάρτυ για τα γενέθλια του 10χρονου παιδιού του με την χρήση του site μας. Τα βήματα που θα ακολουθήσει θα είναι τα ακόλουθα :

* Log in στον λογαριασμό του

* Search για παιδότοπους κοντά στην τοποθεσία κατοικίας του

* Προβολή των διαφόρων προφίλ και πιο συγκεκριμένα των φωτογραφιών,των σχολίων από περασμένους χρήστες, τις τιμές που θα του κοστίσει για κάθε παιδί, καθώς και πιθανές προσφορές για την διοργάνωση πάρτυ.

* Αφού αποφασίσει που τελικά θέλει να γίνει η διοργάνωση του πάρτυ, θα προσθέσει μέσω της κάρτας του χρήματα στο ηλεκτρονικό πορτοφόλι και θα κάνει την κράτηση για τον αριθμό ατόμων που υπολογίζει.

* Μέσω του site θα πάρει επίσης και τα στοιχεία του παρόχου υπηρεσιών για να κανονίσει τα διαδικαστικά σχετικά με την διοργάνωση του πάρτυ.

* Το πάρτυ θα είναι έτοιμο να διοργανωθεί!




### *Αναζήτηση από ανώνυμο χρήστη για γήπεδα 5x5*


Η ιστοσελίδα μπορεί να φανεί εξαιρετικά χρήσιμη και στους χρήστες οι οποίοι επέλεξαν να μην φτιάξουν λογαριασμό αλλά να την χρησιμοποιήσουν για έρευνα αγοράς.

Έτσι, έστω ένας γονέας που ενδιαφέρεται να κλείσει για το παιδί του ένα γήπεδο 5x5. Εισέρχεται στην ιστοσελίδα και περιηγείται, αναζητώντας γήπεδα, βλέποντας τα προφίλ τους, τις τιμές τους και τα σχόλια άλλων χρηστών. Αφού ολοκληρώσει την έρευνα του, αποχωρεί από την ιστοσελίδα έχοντας πάρει τις πληροφορίες που χρειαζόταν.



### *Επικοινωνία γονέα με τον admin*


Ο γονέας λίγες ώρες πριν την επίσκεψη στον παιδότοπο με τον γιο του, ανακαλύπτει πως δεν προλαβαίνει να μεταβεί εκεί. Ακυρώνει την κράτηση του και αναρωτιέται εάν δικαιούται τα χρήματά του πίσω. Στέλνοντας προσωπικό μήνυμα ρωτά τον admin γιατί δεν του επιστράφηκαν τα χρήματα αλλά με άμεση απάντηση, πληροφορείται πως μέσα στο τελευταίο 24ωρο δεν συμβαίνει επιστροφή χρημάτων



### *Αλλαγή Τιμοκαταλόγου Εταιρείας*


Μία εγγεγραμμένη στην πλατφόρμα μας εταιρεία που διοργανώνει θεατρικά παιχνίδια για παιδιά αποφασίζει να αλλάξει τιμολογιακή πολιτική της και να ενημερώσει το προφίλ της στην πλατφόρμα μας. Για τον σκοπό αυτό εισέρχεται στην κεντρική ιστοσελίδα μας, πραγματοποιεί εγγραφή και στην συνέχεια επιλέγει να επεξεργαστεί το προφίλ της. Στην συνέχεια πραγματοποιεί τις αλλαγές που επιθυμεί και κάνει καταχώρηση αλλαγής. Στην συνέχεια ο διαχειριστής θα πρέπει να ελέγξει αν η επιχείρηση τηρεί τους περιορισμούς(σχετικά με ύπαρξη πακέτων προσφορών) και να αποδεχτεί τις αλλαγές.



### *Ανικανοποίητος Γονέας*


Ένας γονέας αγόρασε μέσω της πλατφόρμας μας ένα εισητήριο για να πάει το παιδί του σε πίστα πατινάζ. Ο γονέας δεν έμεινε ευχαριστημένος, διότι ενώ στην περιγραφή της υπηρεσίας έλεγε ότι υπάρχουν επαγγελματίες πατινερ υπεύθυνοι να βοηθούν στοιχειωδώς τους αρχάριους, την μέρα που επισκέφθηκε την πίστα το παιδί του δεν τον βοήθησε κανείς με αποτέλεσμα να μην καταφέρει να έχει κάποιο αποτέλεσμα. Ο γονέας αποφάσισε να αφήσει αρνητικό σχόλιο για να ενημερώσει τους άλλους χρήστες για το συμβάν. Άνοιξε την ιστοσελίδα μας, εισήλθε στην σελίδα προφίλ του παρόχου υπηρεσίας και επέλεξε να αφήσει σχόλιο. Συνέταξε το σχόλιο του και το καταχώρησε. Επίσης βαθμολόγησε την εταιρεία με ένα αστεράκι. Στην συνέχεια ο διαχειριστής ελέγχει όλα τα σχόλια που καταχωρήθηκαν κατά την διάρκεια μίας ημέρας και αν το σχόλιο κριθεί ανάρμοστο τότε θα διαγραφεί.


------------------------------

------------------------------



# **Ανάλυση Τεχνικών Προδιαγραφών**
Προκειμένου η πλατφόρμα της TeraFUN να ικανοποιεί τις απαιτήσεις που αναφέραμε, καθορίζουμε αναλυτικά τις τεχνικές
προδιαγραφές. Συγκεκριμένα, είναι απαραίτητο να καθορίσουμε τις τεχνολογίες που αποφασίσαμε να χρησιμοποιήσουμε σε 
όλο το φάσμα των λειτουργιών στην πλατφόρμα.

----------
Ξεκινώντας την ανάλυση του stack από το back-end, χρησιμοποιούμε τον **MySQL server** προκειμένου να επωφεληθούμε από τα
χαρακτηριστικά μιας σχεσιακής βάσης δεδομένων για την πλατφόρμα μας.

Συνεχίζοντας, στην υλοποίηση επικοινωνίας της πλατφόρμας με τη MySQL βάση, σκοπεύουμε να χρησιμοποιήσουμε **Java** 
κατασκευάζοντας μεθόδους που θα εκτελούν τα κατάλληλα queries στη βάση με τα αποτελέσματά τους να αποθηκεύονται
στα αντίστοιχα java objects, καθώς και κλάσεις (servlets και listeners) προκειμένου να χειριστούν την εξυπηρέτηση 
των request μεταξύ client και server. 

Το pattern που χρησιμοποιούμε κατά τη διάρκεια κατασκευής της συγκεκριμένης πλατφόρμας είναι το 
**Model-View-ViewModel(MVVM)** με σκοπό να γίνει καλύτερος ο διαχωρισμός ανάμεσα στην υλοποίηση του  front-end
(γενικά στην κατασκευή της διεπιφάνειας χρήστη) και στην ανάπτυξη της business ή  back-end λογικής. 
Βασιζόμενοι στο παραπάνω pattern αποφασίσαμε να χρησιμοποιήσουμε το MVVM javascript framework **Knockout.js**. 

Όλα τα παραπάνω επίπεδα της πλατφόρμας συνδέονται μέσω του **Spring framework** με σκοπό να  εκμεταλευτούμε JSON API
(Rest αρχιτεκτονική) για την αναπαράσταση των πληροφοριών που προκύπτουν από queries στη βάση. Η πλατφόρμα μας θα
στηθεί πάνω στον **Jetty Server**. Τέλος, αξίζει να σημειώσουμε πως για λόγους συντήρησης και debugging χρησιμοποιούμε 
το **phpmyAdmin** για τον έλεγχο της βάσης δεδομένων της πλατφόρμας.

----------
# **Deployment Environment**
Στην εφαρμογή μας, το deployment environment ταυτίζεται με το production environment. Συγκεκριμένα χρησιμοποιούμε το εργαλείο
**Gradle**, το οποίο είναι ένα build automation tool, το οποίο υποστηρίζει την πλήρη ανάπτυξη της εφαρμογής, από το compiling
του πηγαίου κώδικα που θα γράψουμε σε Java, μέχρι τη δημοσίευση της τελικής ιστοσελίδας. Μέσα από αυτό παράγεται το τελικό war
αρχείο, το οποίο αποτελεί την τελική εφαρμογή που παραδίδουμε στο χρήστη.


----------
# **Watermark Module**
Στα πλαίσια του project αναπτύσσουμε ένα εξωτερικό module, σε μορφή βιβλιοθήκης, το οποίο θα συμπεριλάβουμε στο Gradle project 
μας σαν μέρος των dependencies αυτού. Το συγκεκριμένο module θα εφαρμόζει υδατογράφημα(watermark) με την ονομασία της 
πλατφόρμας σε κάθε εικόνα που θα ανεβάζει κάποιος πάροχος για την προβολή της επιχείρησής του ή ενός event που αυτός
διοργανώνει. Το συγκεκριμένο module καθώς και παράδειγμα χρήσης του μπορείτε να βρείτε [εδώ](https://github.com/pmpakos/Watermark). 


----------
# **Περιγραφή λειτουργικότητας πλατφόρμας**
Θεωρούμε σκόπιμο να παρουσιάσουμε τις λειτουργίες που θα υποστηρίζονται από την εφαρμογή μας με διαγράμματα UML και 
με την παρουσίαση των wireframes, σαν προσχέδιο των σελίδων που θα δημιουργηθούν αργότερα 

# *UMLs*
*Logical view :*  class umls

*Physical view :* deploynent umls

*Development view :* component umls

*Scenarios - Use case view :* 

# *Wireframes*
Ακολουθεί το "δέντρο" των σελίδων που μέχρι στιγμής θεωρούμε ότι θα διαθέτει η web εφαρμογή μας. Μπορείτε να βρείτε κάθε wireframe σελίδων που αναφέρονται στην παρακάτω εικόνα [εδώ](https://github.com/pmpakos/teraFUN/tree/master/wireframes)
![alt text](https://raw.githubusercontent.com/pmpakos/teraFUN/master/wireframes/teraFUN-tree.png?token=AWhJoYyjsQ52fFw39xgv2fuZfd9hP4Jsks5aWiVHwA%3D%3D)
